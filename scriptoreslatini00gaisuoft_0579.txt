Scriptorum aliquot veterum apospasmate'a. 561

Animadverti, vitio glutinatoris jam prisco tempore mem-
branas misere trajectas esse, quas tamen facili negotio in ordi-
nem suum redegi, suppetias adferentibus numeris, quos in fine
octavae cujuslibet paginae manus antiqua adscripserat. His
ordinatis intellexi, centum nonaginta et quinque folia, atque
adeo majorem partem codicis, qui ducentis ac duodeviginti
paginis compactus est, vindicare sibi Pompeii grammatici com-
mentarium in utramque Donati artem.

Nihil mihi de hoc libro constabat, nisi quod ex Io. Alb.
Fabricii bibliotheca Latina didiceram, Carrionem eo usum esse
in bibliotheca Coloniensi, Putschiumque, quum grammaticos
suos ederet, apographon ejus frustra quaesivisse. Veri simile
putabam, hunc ipsum Pompeium, non Festum, quod Fabricio
in supplement. ad biblioth. Lat. lib. IV. cap. 6. p. 763. visum
est, dicere T heodulfum Aurelianensem hoc carmine:

Et morlo Pompeium, modo te, Donate, legebam.

Quo tempore Pompeius vixerit, nihil dum reperio, ex quo
satis manifeste cognosci queat. Varronem, Caesarem, Plinium
majorem, Probum, Caprum, Jubam, Terentianum, Apollo-
nium Alexandrinum, alios, ex quorum scriptis sua hauserit,
candide laudat: sed scriptoris, qui recentior sit, nomen in his
occurrere, non memini. Praeterea odorari mihi videor, Ser-
vium, Sergium et Cassiodorium, quum in Donatum commen-
tarentur, alicubi ad Pompeii commentum respexisse, ex eodem—
que Cledonium non nulla in artem suam derivasse.

Illud magno grammatici nostri malo accidit, quod codex
Guelpherbytanus librarium pessimum nactus est, cujus impe·-
ritia omissa sunt alia, alia miserandum in modum depravata.
Mederi quidem his incommodis voluit corrector aliquis, qui
multa supplevit, plura correxit: sed plurima intacta reliquit,
nec pauca, quae corrupta erant, emendatione intempestiva ma-
gis etiam pervertit.

Per has tricas quia videbam difficulter enisurum esse, si
quis Pompeium e codice nostro descripturus esset, optimum
factum credebam potiora enotare, eaque, neglectis reliquis,
quae minus utilitatis habitura viderentur, in usum antiquitatis
studiosorum producere. Et jam feceram initium excerpendi
ea, quae mihi maxime placebant, quum reputare mecum coepi,
temerarium esse, quicumque sibi persuadeat, se in tali negotio
sine magna offensione versari, atque utilia ab inutilibus satis

40

