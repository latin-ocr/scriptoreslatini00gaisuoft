PRAEFATIO.

 

IN hac grammaticorum Latinorum qui rem metri-
cam tractarunt editione adornanda non aliud mihi
consilium fuit quam ut contextum eorum, quacumque
de causa vitiis ubique scatentem, lectionibus manu-
scriptorum codicum, quas praesto habebam, adjutus,
paullo emendatiorem, quam antea ferebatur, efficerem.
Eorum codicum indicem, una cum notitia editionum
veterum, quas consului, statim subjiciam, prius tamen
monito lectore, interpretis me officium non attigisse,
conjecturas autem sive aliorum sive meas perraro com-
memorasse. Minime autem me fugit hos scriptores
multis in locis mutua collatione rectius posse consti-
tui : nam saepe accidit, ut, dum alter alterum describat
aut compilet, in hoc sinceram reperias scripturam
quam in illo corrupit librarii oscitantia. Exempli
gratia: Atilii Fortunatiani non modo sententias sed
ipsa etiam verba haud rairo mutuatur Marius Victori-
nus3 veluti, quae habet Atilius p. Î™. c. 1. eadem prope-
modum dat Victorinus lib. II. c. 8, 17., ubi pro posset
et melior ex Atilio reponendum potest et mollior:
contra ex Victorino pro et duo habet in Atilio refingas
ut duo habeat. In eodem Atilii loco is qui primus af-
fertur poetae versiculus correcte citatur a Diomede III.
34, 31. Sed haec longius persequi nolo. Pergam po-
tius ad commemoranda subsidia quibus in hoc opere
concinnando nobis frui contigit.
A 2

